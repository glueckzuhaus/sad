Prunus domestica Opal pruimenboom NL 

Over de plant 

De Prunus domestica Opal is één van de bekendste pruimenrassen. De boom is zelfbestuivend, wat betekent dat je geen tweede fruitboom nodig hebt om vruchten te krijgen. De pruimen hebben een explosie van smaak en een dun schilletje. Ze zijn perfect om gelijk van de boom te eten, maar ze kunnen ook in bijvoorbeeld jam of sapjes gebruikt worden. De heerlijke pruimen kunnen in juli/augustus geoogst worden. Na de oogst is de pruim maar liefst drie weken houdbaar. In april/mei heeft de boom prachtige, licht geurende witte bloemetjes. 

Verzorging 

De Prunus domestica Opal is niet moeilijk te verzorgen. De boom staat graag op een plekje in de zon of in de halfschaduw in een voedzame, kalkrijke grond dat niet te nat is. Hoe meer zon de boom krijgt, hoe beter de vruchten zullen groeien. De pruimenboom ontvangt graag wat voeding in de lente, als een extra boost voor de zomer. De pruimenboom kan na de oogst gesnoeid worden. 

Planthoogte 

De Prunus domestica Opal wordt geleverd met een hoogte van 100-120cm (dit is gemeten inclusief de pot). De plant wordt geleverd in een pot met een diameter van 21cm. 
