Rosa Crazy in love 'Red'
Productinformatie
'Rosa Crazy in love Red' is een populaire rode klimroos met frisgroene glimmende bladeren. Rozen behoren al honderden jaren tot een van de bekendste groep planten. De roos, met name de rode heeft in verschillende culturen een symbolische waarde. Al in de oudheid werden er tempels en paleizen mee versierd. Volgens de Griekse mythologie zijn de eerste rode rozen ontstaan uit het bloed van Adonis voor zijn liefde aan Aphrodite. Rode rozen staan ook nu nog bekend als symbool voor de liefde. De klimroos bloeit rijkelijk en is een echte eyecatcher voor in de tuin.
Verzorging
De roos begint te bloeien in juni en bloeit door tot aan de eerste vorst in oktober of november. Om het bloeien te stimuleren is het raadzaam om oude en uitgebloeide bloemen te verwijderen. De klimroos houdt van een zonnige standplaats en voor de mooiste groei kun je hem het beste om het jaar tot zo'n 30 centimeter boven de grond terugsnoeien. Je voorkomt op deze manier dat de roos kaal wordt van onderen. De beste tijd hiervoor is het najaar, of het vroege voorjaar. De roos heeft wat hulp nodig bij het klimmen. Dit kan door de takken te leiden langs een rek, paal of schutting. Rozen staan erom bekend veel voeding te gebruiken. Om de klimroos gezond te houden adviseren wij om hem jaarlijks bij te voeden met kunstmest speciaal geschikt voor rozen.
De rode Rosa Crazy in Love wordt geleverd met een hoogte van 60-70 cm (gemeten inclusief pot). De pot heeft een doorsnede van 15 cm. 
