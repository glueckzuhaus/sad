Set van 3 Wisteria - Blauwe regen planten

Productinformatie
De Blauwe Regen, beter bekend als de Wisteria, is een uitbundig bloeiende slingerplant die wordt toegepast op pergola's of tegen muren of schuttingen. De plant vindt zijn oorsprong in de Verenigde Staten, China en Japan.
Het is een sterk groeiende klimplant met prachtig blauwe bloemen die naar beneden hangen. De lange bloemtrossen geuren heerlijk en kunnen tot 25 cm lang worden. Het is een prachtige klimplant waarbij de twijgen overal om heen slingeren. Vooral in het begin hebben ze wel wat steun nodig, want de takken hebben geen hechtwortels. Een volgroeide Wisteria vertegenwoordigt een behoorlijk gewicht. Een stevig geconstrueerde pergola is daarom erg handig. Het is belangrijk om de twijgen zo te leiden dat ze geen schade aan kunnen richten aan regenpijpen of dakgoten. De blauwe regen is zeer krachtig en ken hier schade aan toebrengen. 'Loofgangen of 'berceaus' zijn vaak gevormd met behulp van Blauwe regen. Het is werkelijk waar een fantastische ervaring om door zo'n bloeiende loofgang te lopen. 

Verzorging
De Wisteria is geen moeilijke plant, hij moet echter wel geleid worden; aan/langs de muur of tegen een pergola. De plant houdt van veel zon en een matig tot vochtige grond. De plant is zeer winterhard en moet 1-2 keer per jaar gesnoeid worden. In de nazomer, rond juli/augustus, zijn de zijtakken van de blauweregen gigantisch geworden. De plant kan zomaar tot 10 meter hoogte klimmen. Snoei dan de lange zijtakken tot ongeveer 40-50 centimeter terug. Zo komt hij de winter goed door. In het vroege voorjaar, rond januari/februari, snoei je de zijtwijgen terug tot ongeveer 10-15 centimeter. Snoei hem altijd bij vorstvrij weer. Vanuit daar gaat hij weer bloeien. Om de bloei te bevorderen knip je de zijscheuten af op 2-3 knoppen vanaf de hoofgesteltak. Hierdoor wordt de aanleg van bloemsporen opgewekt.

Planthoogte 
De planten worden geleverd met een totaalhoogte van 30-40cm








