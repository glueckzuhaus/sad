Punica granatum Early
Productinformatie
'Punica Granatum Early' is een granaatappelboom die vanuit een struikvorm groeit tot een kleine boom met een ronde kroon. De granaatappel is een van de oudste gecultiveerde fruitbomen. Hij is oorspronkelijk te vinden in gebieden van Zuidoost-Europa tot West-Azië en de westelijke Himalaya. De bladeren zijn glanzend en langwerpig en de takken hebben doorns. De glimmend groene bladeren kleuren in de herfst bruingeel. In juni en juli bloeit hij met opvallende oranje-rode bloemen. Na de bloei, rond augustus-september komen er ronde oranje-rode eetbare vruchten. Deze vruchten hebben talloze referenties in de literatuur en de kunst geïnspireerd, en de vrucht van de granaatappel wordt al lang beschouwd als een symbool van schoonheid en vruchtbaarheid. Alleen de pitten van de vrucht zijn eetbaar en bevinden zich in kamertjes in het vruchtvlees. De pitten zijn sappig en zitten boordevol vitaminen. Als een rijpe vrucht op de grond valt en opengaat springen de zaden alle kanten op, vandaar de naam granaatappel. 
Verzorging
De Punica Granatum is niet moeilijk om te verzorgen, maar heeft in ons klimaat wel een goede zomer nodig om af te rijpen. In de zomer staat hij graag op een beschutte en zonnige plaats. In de winter is het verstandig om deze plant binnen te zetten vanwege zijn beperkte winterhardheid. In volle grond kan de granaatappel goed tegen droogte. In een pot zal hij tijdens de groeiperiode regelmatig water moeten krijgen. De granaatappel is een relatief gemakkelijk te onderhouden plant, maar door zijn struikachtige vorm kan het nodig zijn hem te snoeien om tot een standaard boom uit te groeien.  Snoei na de bloei de uitlopers aan de onderkant van de boom. Door te snoeien wordt de structuur van de boom beter gevormd. 
De Punica Granatum wordt geleverd met een hoogte van 70-80 cm (gemeten inclusief pot). De pot heeft een doorsnede van 21 cm. 

