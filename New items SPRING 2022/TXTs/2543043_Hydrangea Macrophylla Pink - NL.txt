Hydrangea marcophylla Roze	

Herkomst & product informatie 
De meest bekende hortensia is misschien wel Hydrangea macrophylla, beter bekend als de boerenhortensia. De boerenhortensia heeft zijn naam gekregen omdat deze hortensia veel bij boerderijen werd aangeplant. Hydrangea houdt van vocht, ook een van de redenen waarom de plant zo vaak aan de rand van boerderijen werd geplant; hij onttrok vocht rondom het huis. Nu nog steeds staan bloeien hortensia's langs sloten en waterkanten. De bloemen verschijnen tussen juni en september. Het is een zeer makkelijke bladverliezende struik, die in de nazomer bloeit met ingetogen tot zeer theatrale kleuren. Zijn bloemen zijn veelal bolvormig.

Verzorging
Het is bij de boerenhortensia belangrijk om de uitgebloeide bloemen af te knippen. Maar laat de oude bloemen tijdens de wintermaanden wel met rust. Ze vormen een bescherming voor de nieuwe bloemknoppen tegen vorst en gure wind. In maart, als het gevaar voor vorst geweken is, kunnen alle bruine, oude, uitgebloeide bloemen tot net boven de eerste of tweede gezonde knop teruggesnoeid worden.  Snoei in maart ongeveer 1/3 van de oudste, dikste takken terug tot 5-10 cm boven de grond . Deze vorm van snoei zet aan tot groei van nieuwe scheuten en zorgt ervoor dat de bloemgrootte niet terugloopt.
Alle soorten Hortensia's houden absoluut niet van droogte. Geef ze bij droogte, vooral in het voorjaar en in de zomer, flink water. Het is niet verstandig om ze af en toe een beetje water te geven. Het beste is om ze in één keer een grote hoeveelheid water te geven. Soms worden Hortensia's tijdens het bloeiseizoen wat kaal aan de onderkant. Ook kunnen de bladeren geel worden. Dit wordt bijna altijd veroorzaakt door droogte.

Planthoogte 
De planten worden geleverd met een hoogte van 15-30cm 

