Ophiopogon Planiscapus Nigrescens
Productinformatie
De 'Ophiopogon Planiscapus Nigrescens', ook bekend als slangebaard, is een laagblijvende plant die zo'n 20 centimeter hoog wordt. Het is afkomstig uit Japan en is met zijn opvallende grasachtige zwart-groene bladeren interessant om naar te kijken. Ondanks de mooie grasachtige kenmerken behoort de slangebaard niet tot de siergrassen maar tot de vaste planten. Slangebaard bloeit in juli en augustus met kleine lila bloemen, die daarna veranderen in glimmende zwarte bessen. Een groot voordeel van deze plant is dat hij het hele jaar zijn blad behoudt en goed te gebruiken is als bodembedekker. Hij kan natuurlijk ook in een plantenbak op het terras of balkon. 
Verzorging
Ophiopogon planiscapus' groeit en bloeit goed op een plekje in de volle zon of halfschaduw. Voor de beste resultaten en het donkerste blad wordt geadviseerd om de Ophiopogon Planiscapus Nigrescens in goed doorlatende grond te zetten. Slangebaard vereist minimale verzorging. Geef alleen water wanneer de grond uitdroogt.
De Ophiopogon wordt geleverd met een hoogte van 30-40 cm (gemeten inclusief pot). De pot heeft een doorsnede van 14 cm. 
