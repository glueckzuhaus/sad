Carex hachijoensis Evergold
Productinformatie
De 'Carex Evergold', ook wel geel-bonte Zegge genoemd, is een wintergroen siergras. Dit wil zeggen dat de plant in de winter ook zijn blad behoudt. Dit is de reden dat de Carex al jaren een van de populairste siergrassen is. De plant doet het goed als vakbeplanting, in een border of in een sierpot. De 'Carex Evergold' bloeit met vrolijke bloeiaren in het voorjaar en wordt zo'n 40 cm hoog. Deze plant woekert nauwelijks en laat zich goed combineren met andere planten.
Verzorging
De Carex houdt van een plekje in de halfschaduw met een humusrijke bodem en weinig boomwortels in de omgeving. Een droge grond is geen probleem voor dit siergras. Direct zonlicht kan de bladeren beschadigen, zet de Carex liever in de schaduw dan in de zon. We adviseren deze groenblijvende Carex eens in de zoveel tijd een voorjaarssnoei te geven. Dit doe je door in het vroege voorjaar de bruin geworden toppen weg te knippen tot wel 10 cm boven de grond. Snoeien is geen eis, maar je voorkomt hiermee dat oudere sprieten bruine vlekken krijgen. Na het terug knippen loopt deze soort weer fris uit en de Carex is nog mooier dan eerst!
De Carex Evergold wordt geleverd met een hoogte van 25-35 cm (gemeten inclusief pot). De pot heeft een doorsnede van 14 cm. 
