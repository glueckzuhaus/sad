Lonicera Henryi
Productinformatie
Deze set van twee bladbehoudende kamperfoelies is perfect voor elke tuin. Deze klimplanten zijn ideaal om langs schuttingen of muren te laten groeien. 'Lonicera Henryi' is een bladbehoudende, wintergroene kamperfoelie. In tegenstelling tot de meeste andere kamperfoelies blijft de Lonicera Henryi groen in zachte winters. Het is een klimplant met opvallende oranje-roze bloemen en grote groene bladeren. Hij staat ook bekend om de zoete geur die de plant verspreid, vooral in de avonden. 
Verzorging
Om de planten beter te laten klimmen kun je ze het beste een beetje helpen en langs een rek op laten klimmen. De kamperfoelies zijn makkelijk in onderhoud en kunnen op de meeste plaatsen staan. De wortels houden van schaduw, maar de ranken houden van zonlicht. Op een plaats in de schaduw of halfschaduw groeit hij ook goed, maar zorgt wel voor een minder rijkelijke bloei. Zorg dat je de Lonicera's regelmatig snoeit om de plant mooi fris en compact te houden. Wanneer je dit niet doet dan worden de planten zo'n 4 meter hoog. Snoei de planten half maart door te lange en oude takken flink terug te knippen, je wordt beloond met veel jonge takken en een overvloedige bloei. Ook na de bloei is het mogelijk om erg lange takken terug te snoeien, zodat de planten er wat meer verzorgd uitzien. Lonicera's zijn enorm populair bij nachtvlinders zoals het gamma-uiltje, de kolibrievlinder, maar ook bijen weten deze heerlijk geurende klimplanten goed te vinden. Een echte aanwinst voor de natuur in je tuin!
De Lonicera Henryi wordt geleverd met een hoogte van 25-40 cm (gemeten inclusief pot). De pot heeft een doorsnede van 9 cm. 
