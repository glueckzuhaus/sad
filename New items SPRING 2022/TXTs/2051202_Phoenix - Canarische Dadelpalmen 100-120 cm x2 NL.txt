Phoenix - Canarische Dadelpalm 100-120cm

Herkomst & product informatie 
De Phoenix Canariensis komt van oorsprong van de Canarische Eilanden vandaar ook de Nederlandse naam 'Canarische Dadelpalm'. Van de Phoenix bestaan veel verschillende soorten waarvan de Canariensis de meest bekende en voorkomende soort is. De Phoenix Canariensis kom je tegenwoordig in elk tropisch klimaat tegen, maar in Spanje en Italië worden deze palmen vaak gebruikt als plantmateriaal langs openbare wegen of worden ze als sierplant aangeplant. In een tropisch klimaat kan deze palm zo'n 18 meter hoog worden met bladeren van 5 tot 6 meter lang. Deze palm is matig winterhard en kan maximaal zo'n 5 graden vorst hebben. 

Verzorging
Deze palmen houden van een zonnige standplaats (volle zon is geen probleem) en een zeer goed gedraineerde grond. Tijdens een droog voorjaar en/of warme, droge zomers elke dag water geven. Zorg ervoor dat de palm altijd in goed waterdoorlatende grond staat en dat overtollig water direct uit de pot kan. Wij adviseren de palm eens per jaar bij te mesten met geconcentreerde of vloeibare plantvoeding. De Phoenix Canariensis is een stevige wortelaar en kan zowel in de volle grond als in een pot geplant worden. Let er bij een sierpot op dat de plant voldoende ruimte krijgt.  

Planthoogte 
De planten worden geleverd met een hoogte van circa 100-120 cm (gemeten incl. pot)




