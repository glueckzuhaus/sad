Clematis Multi Blue
Productinformatie
Op zoek naar echt iets bijzonders voor in de tuin? Dan is deze grootbloemige 'Clematis Multi Blue' wat voor jou. De 'Clematis Multi Blue' geeft mooie violetblauwe bloemen die wel 10 cm groot kunnen worden. De plant bloeit twee keer per jaar, het is een echte blikvanger voor in de tuin. De eerst bloei is rond mei-juni met en de tweede bloei is tussen juli en september. Met zijn grote groene bladeren is de Clematis ook leuk om te zien buiten de bloeitijden. Een ideale plant om een somber hoekje in de tuin mee op te vrolijken. De clematis is een klimplant en kan omhoog tegen een schutting of muur groeien. Dit maakt hem ook perfect voor een kleine stadstuin of een balkon.
Verzorging
Nadat de 'Clematis Multi Blue' voor de eerste keer bloemen heeft gegeven kunt je deze het beste terugsnoeien, zodat hij nogmaals kan bloeien. Na een aantal jaar bereikt deze soort een hoogte van zo'n 2 tot 3 meter. Wanneer je de clematis langs een rek of schutting wilt laten groeien is het raadzaam de plant een beetje te helpen. Dit kun je doen door de nieuwe uitlopers netjes langs het rek te binden of door de schutting te leiden. De Clematis doet het zowel in de halfschaduw als in de zon erg goed. Dit maakt hem geschikt voor de meeste plekken in de tuin. Bij meer zon zal de Clematis rijkelijker bloeien. De wortels van de Clematis moeten wel in de schaduw en koelte staan. Zorg dat er altijd iets de voet van de plant bedekt of plant de clematis dieper in de grond, zo'n 10 cm dieper dan de kluithoogte. Zo wordt hij beschermd tegen de vervelende verwelkingziekte die de bovengrondse stengels kan aantasten; onder de grond blijft de plant gezond. De Clematis is zeer winterhard en heeft een gemiddelde hoeveelheid water nodig.

