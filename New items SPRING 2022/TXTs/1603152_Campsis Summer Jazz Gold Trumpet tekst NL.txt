Campsis Summer Jazz Gold Trumpet
Productinformatie
'Campsis Summer Jazz Gold Trumpet' is een trompetklimmer met prachtige gele trompetvormige bloemen. Deze Campsis groeit compacter dan andere soorten en heeft de neiging om te groeien tot een struik. Het is echter een klimplant die met behulp van zijn luchtwortels naar boven kan groeien. . Deze wortels zorgen ervoor dat de plant langs een muur of schutting kan klimmen. Daarom is de trompetklimmer ook zeer geschikt voor een kleinere stadstuin. Deze snelgroeiende klimplant komt oorspronkelijk uit Amerika, maar je komt deze klimplant ook veel tegen in Italië, Spanje, Griekenland en Kroatië. De kans is dus groot dat je hem ooit op vakantie bent tegengekomen. Gelukkig is de Campsis voldoende winterhard, dus je kan het vakantiegevoel gemakkelijk naar je eigen tuin brengen.
Verzorging
Plaats de plant op een zonnige en enigszins beschutte standplaats. Bij veel zon zal deze trompetbloem namelijk uitbundiger en langer doorbloeien. De Campsis bloeit relatief laat in de zomer. Wanneer de meeste planten al uitgebloeid zijn, is de trompetklimmer een kleurrijke aanvulling op de tuin. De plant heeft niet veel water nodig, maar zorg ervoor dat de plant vooral het eerste jaar voldoende water krijgt bij warmte of droogte. De 'Campsis Summer Jazz Gold Trumpet' groeit wat compacter dan andere soorten. Je kunt hem in het vroege voorjaar in de gewenste vorm snoeien. Wees niet bang om de Campsis goed terug te snoeien wanneer deze te groot en te wild wordt. Het is een sterke en snelgroeiende plant die hier weinig hinder van zal ondervinden. 
De Campsis Summer Jazz Gold Trumpet wordt geleverd met een hoogte van ongeveer 60-70 cm (gemeten inclusief pot). De pot heeft een doorsnede van 15 cm. 
