Cordyline Little Red Star
Productinformatie
Cordyline Little Red Star, ook wel bekend als de Rode Koolpalm is een echte eyecatcher voor in de tuin. Rode koolpalmen zijn oorspronkelijk alleen te vinden in Nieuw-Zeeland, in bosranden, rivieroevers en moerassigge gebieden. De naam 'Cordyline' komt van het Griekse woord kordyle dat 'knots' betekent. Dit verwijst naar de knotsvormige knollen aan de wortel van de plant. De naam 'Red Star' is te danken aan het paars-rode, spitsige blad. De palm is opvallend, sierlijk en groeit langzaam. Dit maakt hem ook geschikt voor een kleinere tuin. Cordylines staan bekend als makkelijke, stabiele planten die droogte- en hitteresistent zijn. Het is de perfecte plant voor in een pot op een balkon of terras, maar ook in de grond doet hij het erg goed.
Verzorging
Plant Little Red Star in de volle zon of halfschaduw, in een vruchtbare, goed gedraineerde grond. Palmen vereisen over het algemeen niet veel onderhoud en eenmaal volgroeid hebben ze weinig water nodig. Geef de plant de eerste zomer voldoende water. Wanneer de plant in een pot wordt gekweekt, wordt geadviseerd regelmatig water en voeding te geven. In de winter moeten ze meestal worden beschermd. Zet ze bij vorst binnen of dek af. Snoeien is niet noodzakelijk, de koolpalm verliest van nature zijn oude bladeren. De bladeren kunnen wel worden verwijderd worden om het uiterlijk van de plant te verbeteren.
De Cordyline Little Red Star wordt geleverd met een hoogte van 30-40 cm (gemeten inclusief pot). De pot heeft een doorsnede van 14 cm. 

