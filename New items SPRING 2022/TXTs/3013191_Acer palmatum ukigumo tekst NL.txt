Acer palmatum 'Ukigumo' - Japanse esdoorn
Product informatie
De 'Ukigumo' is een bijzondere soort van de Japanse esdoorn. Dit boompje heeft namelijk fascinerende bladeren waar je naar kunt blijven kijken. Deze esdoorn heeft groen blad met witte en roze spikkels. Sommige bladeren hebben geen markeringen, terwijl anderen effen wit of roze kunnen zijn. In het najaar verkleurt het blad naar oranjerood. Gedurende de winter heeft de Ukigumo geen blad, maar zodra het voorjaar wordt komen zijn mooie bladeren weer terug. Elke zomer kun je dus opnieuw genieten van deze prachtige plant!
Verzorging
De Acer palmatum 'Ukigumo' is een langzaam groeiende plant welke ideaal is voor in kleinere tuinen of op het balkon. Ook vereist deze niet veel verzorging. De Ukigumo prefereert een plekje in de (gedeeltelijke) schaduw zodat zijn wortels en bladeren niet verbranden. Ook staat de Acer het liefst in goed doorlatende grond. Geef regelmatig een scheutje water, voornamelijk tijdens drogere periodes. Japanse Esdoorns kunnen het beste vanaf maart tot begin oktober geplant worden. In deze periode is de grond warm en kunnen de planten goed wortel schieten. Uiteindelijk kan de plant ca. 100 cm worden. 

Plant hoogte
De Acer palmatum 'Ukigumo' wordt geleverd met een hoogte van ongeveer 50-60 cm (gemeten inclusief pot). De pot heeft een doorsnede van 19 cm. 

