Clematis Hagley Hybrid
Productinformatie
Als je je tuin echt bijzonder wil maken, is de 'Clematis Hagley Hybrid' wat voor jou. Deze soort Clematis wordt door kenners vaak beschouwd als de mooiste roze bloeiende Clematis. De plant geeft grote roze bloemen die wel 15 cm breed kunnen worden met dieppaarse meeldraden. Een ideale plant om een somber hoekje in de tuin mee op te vrolijken. Hij verliest zijn blad in de winter, maar bloeit in het voorjaar weer prachtig uit. Met zijn grote groene bladeren is de Clematis ook leuk om te zien buiten de bloeitijd. 'Clematis Hagley Hybrid' is een grootbloemige clematis. De bloemen verschijnen tijdens de zomermaanden, vanaf juli tot september. De clematis is een klimplant en kan omhoog tegen een schutting of muur groeien. Dit maakt hem ook perfect voor een kleine stadstuin of een balkon. 
Verzorging
Snoei de clematis aan het einde van de winter terug tot 30 cm boven de grond, zo krijg je de rijkste bloei en hou je de plant goed in vorm. Wanneer je de clematis langs een rek of schutting wilt laten groeien is het raadzaam de plant een beetje te helpen. Dit kun je doen door de nieuwe uitlopers netjes langs het rek te binden of door de schutting te leiden. De clematis doet het zowel in de halfschaduw als in de zon erg goed. Dit maakt hem geschikt voor de meeste plekken in de tuin. Bij meer zon zal de clematis rijkelijker bloeien. De wortels van de clematis moeten wel in de schaduw en koelte staan. Zorg dat er altijd iets de voet van de plant bedekt of plant de clematis dieper in de grond, zo'n 10 cm dieper dan de kluithoogte. Zo wordt hij beschermd tegen de vervelende verwelkingziekte die de bovengrondse stengels kan aantasten; onder de grond blijft de plant gezond. De Clematis is zeer winterhard en heeft een gemiddelde hoeveelheid water nodig.
De Clematis Hagley Hybrid wordt geleverd met een hoogte van ongeveer 60-70 cm (gemeten inclusief pot). De pot heeft een doorsnede van 15 cm. 
