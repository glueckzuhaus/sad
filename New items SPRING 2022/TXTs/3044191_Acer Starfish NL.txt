Acer Starfish NL 
Over de plant
Waarom deze Japanse esdoorn de Starfish (zeester) genoemd wordt, wordt duidelijk zodra je de bladeren ziet. De bladeren hebben een stervorm door hun diepe uitsnede en dankzij de naar beneden krullende vorm van het blad lijken ze net zeesterren! Niet alleen de bijzondere vorm van de bladeren is opvallend aan deze Japanse esdoorn, hij heeft daarnaast ook nog eens een prachtige rode kleur, welke in de herfst nog roder wordt. Hij heeft een opgaande groei en wordt boven een stuk breder, waardoor er een mooie vaasvorm ontstaat. De Starfish is winterhard en bladverliezend. 
Verzorging 
De plant staat het best op een plek met halfschaduw tot zon. Hij kan zowel in de volle grond als in een pot geplant worden. In de volle grond heeft hij het liefst vochthoudende, zure grond en in een pot kan er het beste universele potgrond gebruikt worden. De plant kan het best gesnoeid worden in de zomer of in december, maar doe dit alleen als het echt nodig is. 
Planthoogte
De Acer Starfish wordt geleverd met een hoogte van 50 tot 60cm (dit is gemeten inclusief pot). De plant wordt geleverd in een pot met een diameter/doorsnede van 19cm.
